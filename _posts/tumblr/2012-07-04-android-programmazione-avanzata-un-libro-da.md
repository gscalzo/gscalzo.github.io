---
layout: post
title: "'Android - Programmazione Avanzata': un libro da leggere"
date: '2012-07-04T11:23:00+01:00'
tags: []
tumblr_url: http://giordanoscalzo.tumblr.com/post/26483410194/android-programmazione-avanzata-un-libro-da
---
Seguo e stimo Stefano ed Emanuele da molti anni e nel tempo ne ho apprezzato la competenza, ma soprattutto la grande passione per lo sviluppo Android.
Per cui quando è uscito il loro ’Android programmazione avanzata’, me ne sono avvicinato con molto interesse ed aspettative.
Devo dire che le aspettative non solo sono state soddisfatte, ma anzi la qualità mi ha stupito sempre di più, capitolo dopo capitolo.
Soprattutto la chiarezza e scorrevolezza del testo sono da far notare, mai declinate in superficialità e banalità.
Come già fatto notare altrove, il libro “trasuda esperienza d’uso”, che è quello che ci si aspetta in un libro che voglia andare al di là del semplice tutorial con l’Hello world di ogni funzionalità.
Il primo capitolo tratta dell''architettura dei ‘blocchi’ di ogni applicazione Android, fondamentali per la comprensione del sistema di sviluppo, e cioè Activity e Service, in modo molto completo ed approfondito; questo capitolo, inoltre, contiene la miglior spiegazione del mainloop grafico che io abbia mai trovato: visto che è un concetto che si trova, implicito o esplicito, in tutti i sistemi operativi, dovrebbe essere preso come esempio per ogni libro tecnico che tratti di programmazione.
Visto che nello sviluppo mobile la maggior parte della complessità si trova nella logica di presentazione, molto interessate il capitolo successivo che tratta con dovizia di particolari ed esempi la grafica e l''interfaccia utente, parlando di modalità, ma anche di performance.
A seguire si tratta di Honeycomb e tablet cioè della rivoluzione grafica e di fruizione che essi hanno portato; per quanto Android 3.0 non abbia raggiunto una considerevole diffusione e sia ormai superato da Ice Cream Sandwitch, i cambiamenti proposti sono tali da aver cambiato completamente il paradigma di programmazione e aver creato nuove fondamenta su cui si baseranno le prossime versioni di android.
“No man is an island”, ma potrebbe esserlo una app che non utilizza le potenzialità della rete. Di Networking tratta, appunto, il quarto capitolo e della modalità tipiche ed avanzate per connettersi e ricevere dati.
NFC, Near Field Communicaton è, secondo me, la grande occasione mancata di Android per raggiungere superare in funzionalità il mondo Apple: fosse presente in ogni smartphone, avremmo già superato il concetto di portafoglio; in ogni caso nel quinto capitolo vediamo come utilizzare questa tecnologia tramite le classi rese disponibili dall''Sdk.
A seguire, vediamo nel dettaglio la funzionalità delle Push Notification e del Bluetooth, altra consolidata tecnologia per connettere il mondo virtuale a quello fisico, non nuova, ma che con le prossime versioni a Low Energy, apre un nuovo mondo di possibilità ed applicazioni.
Qualsiasi libro e tecnologia seria non può prescindere, nel 2012, da temi come Test Driven Development, Continuous Deployment o, più in generale, dalla Qualità del software; ovviamente ’Android programmazione avanzata'' tratta in modo esaustivo, nel capitolo otto, questi temi, mostrando come Test di Unità, Integrazione ed Accettazione possano essere implementati con i mezzi messi a disposizione dal framework, corredando il tutto con trucchi e consigli di chi utilizza queste tecniche ben prima del rilascio di Android.
Il nono ed ultimo capitolo parla di Ice Cream Sandwich, l''ultima versione di Android in cui si consolidano i concetti introdotti da Honeycomb e si riconciliano i mondi smartphone di Android 2 e di tablet di Android 3; un nuovo punto di arrivo, ma soprattutto un nuovo blocco di partenza su cui costruire il futuro dell''os mobile di Google.
In conclusione, il libro mi è piaciuto molto, e lo consiglio caldamente a chi ha intenzione di programmare in modo serio su Android. 
